<div class="leaf flex"><div class="inner justify"><p class="no-indent  ">andanten toistamiseen.</p><p>"Jumalani", ajattelin minä, "anna anteeksi minulle, jos olen rikkonut; anna palata kaiken, mikä oli niin kaunista sydämmessäni, tahi opeta, mitä on minun tekeminen, miten on minun nyt eläminen!"</p><p>Vaunujen ratinaa kuulin nurmikolta, rappusten edestä ja sitten terassilta tuttua varovaista, astuntaa. Taas oli kaikki hiljaa.</p><p>Askelten kaiku ei voinut herättää minussa entisiä tunteita. Kun lopetin soittoni, kuuluivat askeleet läheltäni ja olalleni laskeutui käsi.</p><p>"Oikein oivallista, että soitit tuon sonaatin", sanoi Sergei.</p><p>Minä olin vaiti.</p><p>"Etkö ole juonut teetä?"</p><p>Pudistin kieltävästi päätäni häneen katsomatta, ettei hän olisi voinut havaita liikutuksen jälkiä, jotka vielä näkyivät kasvoillani.</p></div> </div>