<div class="leaf flex"><div class="inner justify"><p class="no-indent  ">niin selvää ja me niin huokeasti ja vähällä olisimme voineet olla onnellisia, — niin sanomattoman onnellisia. Mutta toisaalta taas kiusasi minua kuin rikoksen tehnyttä, että olin kiivennyt hänen luoksensa kasvihuoneeseen. Vieläkin näytti, että hänen täytyy lakata minua kunnioittamasta tämän vuoksi ja suuttua minuun.</p><p>Teetä juotuamme menin pianon luokse ja Sergei Michailovitsh tuli perässäni.</p><p>"Soittakaa nyt jotakin. En olekaan kuullut teidän pitkään aikaan soittavan"; sanoi hän saattaessaan minua saliin.</p><p>"Kyllä, kyllä — aivan mielelläni… Sergei Michailovitsh!" sanoin ja katsoin äkkiä häntä suoraan silmiin, "ettehän ole enää suuttunut minuun?"</p><p>"Suuttunut? — kuinka niin?"</p><p>"Sentähden, kun en totellut teitä päivällisten jälkeen", sanoin ja punastuin.</p></div> </div>