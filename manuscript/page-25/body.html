<div class="leaf flex"><div class="inner justify"><p>"Keväällä", vastasi hän pitäen vieläkin kättäni. "Nyt lähden minä<br>Danilowkaan (meidän toinen maatilamme katsomaan miten siellä menee. )</p><p>Järjesteltyäni siellä, mitä voin, menen omien asiaini vuoksi Moskovaan.<br>Mutta kesällä taas tapaamme toisemme."</p><p>"Mutta miksikä olette niin kauan poissa?" kysyin kovin surullisena.</p><p>Olin todella jo toivonut saavani nähdä häntä joka päivä, ja nyt valtasi minun taas äkkiä suru ja pelko, että saisin jälleen uupua ikävääni. Lienee tämä huoleni tullut jo huomattavillekin äänessäni ja katseessani.</p><p>"Niin, koettakaa työskennellä ja raskasmielisyyttänne karkoittaa", sanoi hän, minusta liian kylmällä ja levollisella äänellä. "Keväällä tulen tutkimaan teitä, miten on — —", jatkoi hän ja päästi käteni minuun katsomatta.</p></div> </div>