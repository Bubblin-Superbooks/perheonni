<div class="leaf flex"><div class="inner justify"><p class="no-indent  ">siitä estää, vaikka itseltäni ne ajat olivat jo kauan sitten menneet."</p><p>"Minkätähden elit sinä minun kanssani tuossa turhuudessa ja miksi annoit minun siinä elää, jos minua rakastit?"</p><p>"Sentähden, että sinäkin olisit tahtonut itse kokea, etkä olisi minua voinut uskoa; sinun täytyi itse tulla sitä tuntemaan ja sinä tulitkin."</p><p>"Sinä olet aina paljon filosofeerannut", sanoin minä.</p><p>"Koko syy on oikeastaan vaan siinä, ettet minua kylläksi rakastanut."</p><p>Molemmat olimme taas vaiti.</p><p>"Se on kovaa, mitä sinä juuri sanoit minulle, mutta se on totta!" sanoi Sergei yht'äkkiä ja nousi kävelemään terassilla, "Minä olen ollut syyllinen", lisäsi hän, ja pysähtyi eteeni. "Minun joko ei olisi pitänyt sallia rakastumistani sinuun tahi olisi pitänyt rakastaa yksinkertaisemmin, niin, yksinkertaisemmin…!"</p></div> </div>