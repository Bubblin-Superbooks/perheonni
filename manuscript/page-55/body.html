<div class="leaf flex"><div class="inner justify"><p class="no-indent  ">tiesi Sergei Michailovitshin paljon pitävän.</p><p>Sitten katsahti Katja naurussa suin minuun, laskeusi penkille pitkäkseen ja nukahti.</p><p>Minä taitoin tuuhean lehmuksen oksan, jonka nesteiset lehdet ja kuoret kostuttivat käsiäni, ja Katjaa sillä löyhytellen jatkoin lukemistani. Tämän tästäkin se keskeytyi, sillä silmäni katsoa hipaisivat tielle, jota Sergei Michailovitshin täytyi tulla.</p><p>Sonja rakenteli vanhan lehmuksen juurille lehtimajaa nukelleen.</p><p>Päivä oli hyvin lämmin, tuuli ei henkäillytkään, ja voimakasta tuoksua nousi kasvistosta.</p><p class=" stretch-last-line ">Taivaanranta oli pilvistynyt ja jo aamusella synkistynyt ukkosilmaa uhkaavaksi. Minä olin ollut hermostunut, kuin ainakin ukkosilman edellä. Mutta puolen päivän jälkeen alkoivat pilvet hajota, aurinko pilkisti paistamaan selvälle taivaalle, ja ainoastaan yhdeltä suunnalta kuulimme kaukaa silloin tällöin</p></div> </div>