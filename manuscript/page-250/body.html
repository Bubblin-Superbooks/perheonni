<div class="leaf flex"><div class="inner justify"><p>"Unhottakaamme kaikki"… sanoin arasti.</p><p>"Ei, mikä on mennyt, se ei tule enää takaisin; ei koskaan voida kääntyä taaksepäin elämään!" Sergein ääni heltyi tätä sanoessaan.</p><p>"Kaikki on jo tullut entiselleen…" sanoin ja laskin käteni Sergein olalle.</p><p>Hän tarttui käteeni ja puristi sitä.</p><p>"En puhunutkaan totta, kun sanoin, etten ikävöi mitään menneisyydestä. Ei, minä ikävöin, minä itken sinun entistä rakkauttasi, jota ei nyt enää ole ja jota ei voi enää koskaan ollakaan. Kuka on syynä siihen, en tiedä. Rakkautta on kyllä vielä jälellä, mutta se ei ole tuota rakkautta. Sen paikkakin on kyllä olemassa, mutta sekin on sairalloinen, heikko, siinä ei ole enää voimaa, raikkautta. Jälellä on muisto ja siunaileva kiitollisuus, vaan…"</p><p class=" stretch-last-line ">"Elä sano niin!" keskeytin häntä. "Kaikki tulee taasen entiselleen.</p></div> </div>