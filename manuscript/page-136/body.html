<div class="leaf flex"><div class="inner justify"><p class="no-indent  ">Hän hymyili, ja minua alkoi naurattaa, etten voinut jatkaa rukoustani.</p><p>"Oletko sinä jo rukoillut?" kysyin häneltä.</p><p>"Olen. Jatka nyt vain, minä menen pois."</p><p>"Mutta rukoile nyt minunkin kanssani, minä pyydän."</p><p>Hän aikoi mennä vastaamatta minulle, mutta minä pidätin häntä.</p><p>"Rakkaani, kuule nyt, minun vuokseni, rukoile nyt kanssani."</p><p>Hän asettui rinnalleni seisomaan, antoi tottumattoman kankeasti vaipua kätensä ja alkoi vakavan näköisenä lukea rukousta paikkulaspäisellä äänellä. Aina vähän päästä kääntyi hän minuun päin, ikäänkuin saadakseen nähdä hyväksymisen ilmeen ja tukea hartaudelleen.</p><p>Kun hän pääsi loppuun, tyrskähdin nauramaan ja kapsahdin hänen kaulaansa.</p></div> </div>