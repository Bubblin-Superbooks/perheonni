<div class="leaf flex"><div class="inner justify"><p class="no-indent  ">palannutkaan hänen luokseen.</p><p>Minä menin omaan huoneeseeni. Istuin siellä kauan yksinäni ja itkin. Kauhistuksella ajattelin jokaista sanaa, jonka olimme keskenämme puhuneet, vaihdoin jokaisen niistä ystävälliseen, lempeään sanaan, ja taas kauhistuksella ja loukatuilla tunteilla ajattelin, mitä oli tapahtunut.</p><p>Kun menin illalla teelle ja herra S:n läsnäollessa, joka oli meillä vieraisilla, tapasin mieheni, tunsin, että tänä päivänä oli auennut välillemme kokonainen kuilu.</p><p>S. kysyi minulta, koska aijomme matkustaa. Minä en osannut vastata.</p><p>"Matkustamme tiistaina", vastasi mieheni, "me olemme vielä kreivinna<br>R:n iltakutsuissa. Menethän sinä niihin?" kysyi hän minuun kääntyen.</p><p class=" stretch-last-line ">Minä säikähdin mieheni luonnollista äänen sointua ja katsoin häneen arasti. Hän katsoi suoraan minuun;</p></div> </div>