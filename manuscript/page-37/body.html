<div class="leaf flex"><div class="inner justify"><p>Minun oli tukalaa. Istuin enkä puhunut uriin. Tuskin olisin tiennytkään mitä vastata.</p><p>"En minä ensinkään tee teille mitään kosimisehdotuksia", sanoi hän nauraen, "mutta sanokaa nyt vain suoraan, haaveksitteko todellakin sellaista miestä kävellessänne iltahämärissä edestakaisin puutarhan käytäviä. Sanokaa eikö se tuntuisi teistä suurelta onnettomuudelta?"</p><p>"Eipä niin onnettomuudeltakaan…", aloin minä.</p><p>"Mutta ei ainakaan onnelta", pisti hän väliin.</p><p>"Niin… mutta voihan olla että petynkin…"</p><p>Hän vei uudestaan sanat suustani.</p><p>"No niin, niin, te olette aivan oikeassa, ja olen teille kiitollinen avomielisyydestänne ja kovin iloinen siitä, että asia tuli puheeksi keskenämme! Paitsi sitä", — lisäsi hän, "voisi se olla minulle vieläkin suurempi onnettomuus…"</p><p class=" stretch-last-line ">"Olettepa te omituinen ihminen, ettekä ole yhtään</p></div> </div>