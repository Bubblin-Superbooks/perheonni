<div class="leaf flex"><div class="inner justify"><p class="no-indent  ">— —</p><p>"Olen jo niin onneton", välähti ajatuksissani "vieläkö saisin enemmän onnettomuutta kantaakseni?"</p><p>Hän kietoi toisen kätensä ympärilleni ja kumartui kasvoihini päin.</p><p>"Vieläkö, vieläkö todellakin tulisi enemmän syntiä ja häpeää pääni päälle?"</p><p>"Minä rakastan teitä"; kuiskasi hän äänellä, joka muistutti aivan mieheni ääntä. Samassa olin näkevinäni edessäni mieheni ja lapseni, kaukaisina, entisinä olentoina, joiden kanssa ei ollut enää minulla mitään tekemistä. Juuri tuolla hetkellä kuului tien mutkassa L.M:n ääni, joka huusi minua.</p><p>Minä toinnuin järkeeni, tempasin käteni irti häneen katsomatta ja melkein juosten kiidin L.M:n luokse. Me menimme vaunuille, nousimme niihin, ja sitten vasta vilkasin markiisiin.</p><p class=" stretch-last-line ">Hän otti hatun päästään, sanoi jotakin, ja hymyili.</p></div> </div>