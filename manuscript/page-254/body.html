<div class="leaf flex"><div class="inner justify"><p class="no-indent  ">katsomaan, ajatuksen loistetta välkähti niistä ja täyteläiset huulet avautuivat nauruun.</p><p>"Minun, minun, minun!" ajattelin minä. Onnen puuskaus kulki läpi jäseneni, läpi koko olemukseni. Likistin Vanjaa rintaani hellästi varoen, etten vain satuttaisi häntä. Aloin suudella hänen pikkuisia jalkojansa, kätösiänsä, pikku ruumistansa ja tuskin vielä muutamain hiusten verhoamaa pientä päätä.</p><p>Mieheni tuli luokseni. Minä peitin kiireesti pikku pojuni kasvot, ja taas paljastin ne.</p><p>"Ivan Sergeitsh!" kuiskasi mieheni, koskettaen pienokaista leuan alle.</p><p>Mutta minä taas kiireesti peitin Ivan Sergeitshin. Ei kukaan muu kuin minä saanut häntä kauan katsella.</p><p>Katsoin mieheeni. Hymyilevin silmin katsoi hän minua, ja ensi kerran pitkästä aikaa oli minun keveän iloista katsella häntä.</p><p class=" stretch-last-line ">Tähän päivään päättyi minun ja mieheni romaani.</p></div> </div>