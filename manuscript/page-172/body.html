<div class="leaf flex"><div class="inner justify"><p>Nyökäytin myöntäen päätäni, vaan samalla tunsin punastuvani.</p><p>"Ilmaisee toivomuksensa kuin rikoksentekijä!" sanoi Sergei hyväntahtoisesti hymyillen.</p><p>"Niin kuin sinä sanoit, ettemme voisi käydä suuremmissa seurapiireissä, ja ettet sinä tahtoisi — —" vastasin naurussa suin ja pyytävästi häneen katsoen.</p><p>"Jos sinä tahdot, niin menemme sinne", sanoi Sergei.</p><p>"Niin, mutta ehken on parempi, ettemme sentään menekään."</p><p>"Ehkä sinä tahtoisit mielelläsikin, — —?" kysyi Sergei uudestaan.</p><p>Minä en vastannut mitään.</p><p class=" stretch-last-line ">"Seurustelu itsessään ei ole mitään suurta pahaa; mutta pahat ovat ne<br>toivot ja halut, joita se tuo mukanaan ja joita ei voi tyydyttää.<br>Tietysti on siellä nyt kumminkin käytävä ja me</p></div> </div>