<div class="leaf flex"><div class="inner justify"><p class="no-indent  ">olettehan jo kehittynyt tyttö?" sanoi Michailovitsh.</p><p>"Ajattelen kumminkin olevani", vastasin nauraen.</p><p>"Mitäpä vielä, huono tyttö, joka elää vain niin kauan kuin elämä häntä ihastuttaa, mutta kohta, kun joutuu yksiksensä olemaan, syöpyy suruunsa ja kaikki alkaa tuntua niin raskaalta; ei, — kaikki julkisuuden vuoksi, mitään ei itsellenne."</p><p>"Luulette kai minusta hyvää", sanoin, edes jotakin sanoakseni.</p><p>"Luulen kyllä", vastasi hän hetken vaitioltuansa, "ette turhan tyhjään ole isänne näköinen, teissä on <em>jotakin</em> — —" ja Michailovitshin hyväntahtoinen silmäys kiintyi taas minuun uudelleen, yht'aikaa ihastuttaen ja ujostuttaen minua.</p><p>Minä havaitsin, että hänen ensin niin iloiset kasvonsa, hänen omituinen aluksi kirkas ja selvä katseensa muuttuivat yhä enemmän tarkkaaviksi ja surullisiksi.</p></div> </div>