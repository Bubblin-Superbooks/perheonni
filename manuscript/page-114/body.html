<div class="leaf flex"><div class="inner justify"><p class="no-indent  ">huoneissa. Ihanimmat hetkemme vietimme pianon ja ikkunan välisessä nurkassa. Tummaan ikkunan ruutuun heijastui palavan kynttilän liekki ja ulkoa päin sitä vihmoivat sadepisarat, jotka sitten valuivat ruutua pitkin alaspäin. Katoilta juosta loritteli sadevesi räystäskouruja myöten rapakkoon. Ikkunoista imeytyi huoneeseen kosteutta. Ja yhä kirkkaammalta, lämpimämmältä ja viihdyttävämmältä tuntui vain meille nurkkamme.</p><p>"Mutta tiedättekös, että minulla on ollut jo kauan halu puhua teille eräästä seikasta", sanoi Michailovitsh, kun jotenkin myöhällä iltasella istuimme kahden nurkassamme. "Koko ajan teidän soittaessanne minä olen sitä ajatellut."</p><p>"Mitäpäs minulle puhuisitte, minä tiedän sen jo kuitenkin", sanoin minä.</p><p>"Niin, niinpä kyllä, ei siis puhutakkaan."</p><p class=" stretch-last-line ">"Elkääs nyt, sanokaa sentään, mitä ajattelittekin</p></div> </div>