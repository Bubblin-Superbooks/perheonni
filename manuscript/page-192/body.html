<div class="leaf flex"><div class="inner justify"><p class="no-indent  ">katseessa oli uhkaa ja pilkkaa; ääni sointui kylmältä ja leikkaavalta.</p><p>"Menen", vastasin hänelle.</p><p>Kun iltasella jäimme kahden kesken, tuli hän luokseni ja ojensi minulle kätensä.</p><p>"Ole hyvä ja unhota, mitä sinulle puhuin!" sanoi hän.</p><p>Tartuin hänen käteensä, hermostunut nauru värähdytteli huuliani ja kyyneleet olivat herahtamaisillaan silmistäni, mutta mieheni vetäsi taas kätensä pois, aivan kuin olisi pelännyt tuntehikasta kohtausta, ja istui jotenkin etäälle minusta.</p><p>"Olisiko mahdollista, että hän vieläkin uskoo olevansa oikeassa?" ajattelin minä, ja peräytykseni, etten menisikään iltakutsuihin, jäi kun jäikin sanomatta.</p><p>"Pitää kirjoittaa äidille, että olemme lykänneet matkamme tuonnemmaksi, tai muutoin tulee hän rauhattomaksi", sanoi hän.</p></div> </div>