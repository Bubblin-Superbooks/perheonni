<div class="leaf flex"><div class="inner justify"><p>Minä en antanut hänen jatkaa. "Minkätähden sinä et kertonut minulle tätä jo silloin, kun kysyin tästä?"</p><p>"Olisin voinut silloin sanoa sinulle tuhmuuksia, olin näet vähän suutahtanut."</p><p>"Mutta silloin juuri olisi sinun pitänyt sanoa minulle koko asia?"</p><p>"Minkätähden?"</p><p>"Miksi sinä ajattelet, etten minä voi koskaan missään asiassa sinua auttaa?"</p><p>"Miten ajattelen?" sanoi hän viskaten kynänsä pöydälle. "Ajattelen, että sinutta en voisi elääkään. Kaikessa, kerrassaan kaikessa sinä autat minua, etkä ainoastaan auta, vaan sinä se juuri teetkin kaiken kaikessa. Pikkuisia päähänpistoja vain!" nauroi Sergei. "Ainoastaan sinulle minä elän. Kaikki on minulle hyvää ja kaunista ainoastaan sentähden, että sinä olet, että sinä — — —"</p><p class=" stretch-last-line ">"Niin, niin, kyllä minä sen tiedän, että minä olen</p></div> </div>