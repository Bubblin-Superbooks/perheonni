<div class="leaf flex"><div class="inner justify"><p class="no-indent  ">hämmästyin, että jokos onkin kaikki päättynyt, eikä ole tapahtunut mitään erinomaista, en edes tuntenut tuon pyhän toimituksen vaikutusta sielussani.</p><p>Suutelimme toisiamme, ja tuo suudelma oli outo, vieras meidän tunteillemme. "Tällaistako vain?" ajattelin minä.</p><p>Menimme kirkosta ulos. Ajopelien ratina kumahteli kirkon holvistossa.<br>Raitis ilma kosketteli miellyttävästi kasvojani.</p><p>Otettuaan hattunsa auttoi Sergei minua kädestä vaunuihin. Vaunun ikkunasta näin kylmän kuun…</p><p>Sergei istui rinnalleni ja sulki vaunun oven. Sydäntäni vihlasi, aivan kuin olisi loukannut minua se varmuus, jolla hän oven sulki. Katjan ääni kuului huutavan, että minun pitää peittää pääni. Vaunujen pyörät kolahtelivat kiviin, pyörivät sitten tasaista tietä ja matkamme joutui.</p><p class=" stretch-last-line ">Vaunun nurkkaan kyyristyneenä katselin ikkunasta</p></div> </div>