<div class="leaf flex"><div class="inner justify"><p class="no-indent  ">kuolettaa tuota rakkautta, joka minulle tuotti tuskaa. En voinut sitä tukehduttaa, vaan tukehdutin sen, mikä minua rasitti, rauhoituin ja rakastan sinua yhä, vaikka toisellaisella rakkaudella."</p><p>"Sinä sanot sitä rakkaudeksi, joka on vaan tuskaa!" huudahdin minä. "Minkätähden annoit minun elää suuressa maailmassa, kun se näytti sinusta niin turmiolliselta, että lakkasit senvuoksi minua rakastamasta?"</p><p>"Ei suuressa maailmassa ollut syytä, hyvä ystäväni", sanoi Sergei.</p><p>"Miksi et käyttänyt vaikutusvoimaasi?" jatkoin taas. "Miksi et sitonut minua, kuolettanut minua? Minulle olisi se ollut parempi, kuin kadottaa kaikki, mikä teki minut onnelliseksi, — minun olisi nyt paljoa parempi eikä tarvitseisi hävetä!"</p><p>Taas aloin itkeä nyyhkyttää ja peitin kasvoni.</p><p class=" stretch-last-line ">Samalla hetkellä tulivat Katja ja Sonja iloisesti</p></div> </div>