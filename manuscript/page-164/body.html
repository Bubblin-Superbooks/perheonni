<div class="leaf flex"><div class="inner justify"><p class="no-indent  ">— —" puheli hän.</p><p>Sinä iltana soittelin kauan Sergeille, joka käveli edestakaisin laattiaa ja kuiskaili itsekseen jotakin. Hän oli tottunut itsekseen kuiskuttelemaan. Tilaisuuden sattuessa kysäsin useasti, mitä hän kuiskuttelee, ja hän aina ajateltuaan kertoi minulle, mitä hän kuiskutteli. Enimmäkseen lausui hän runoja ja joskus kauheita hassutuksia, mutta juuri noista hassutuksista opin tuntemaan hänen sielunsa laatua.</p><p>"Mitä sinä nyt kuiskuttelet?" kysyin nytkin häneltä.</p><p>Hän pysähtyi, ajatteli hetken ja lausui naurussa suin vastaukseksi pari<br>Lermontowin runosäettä:</p><pre>— Järjettä myrskyjä etsii hän,  
   Kuin myrskyissä rauhansa ois!</pre><p>"Ei, hän on ihmistä täydellisempi, hän tietää kaikki!" Ajattelin itsekseni. "Mitenkä voisinkaan olla häntä rakastamatta!"</p></div> </div>