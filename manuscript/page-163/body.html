<div class="leaf flex"><div class="inner justify"><p>Minä aloin itkeä ja kohta tuli minun huokeampi olla. Sergei istui äänetönnä rinnallani. Tuli sääli häntä, häpesin itseäni ja olin pahoillani teostani. En katsonutkaan Sergeihin. Minusta tuntui, että hänen tällä hetkellä täytyi katsoa minuun joko hyvin ankarin katsein tahi käsittämättömällä hämmästyksellä. Minä käännyin. Hellä ja lempeä katse oli minuun suunnattuna. Otin häntä kädestä ja sanoin:</p><p>"Anna anteeksi — — — en tiedä itsekään, mitä minä sanoin."</p><p>"Niin, mutta minä tiedän, mitä sinä puhuit, ja sinä puhuit totta."</p><p>"Mitä?" kysyin minä.</p><p>"Sitä, että meidän pitää mennä Pietariin, täällä ei ole meillä enää mitään tehtävää", sanoi Sergei.</p><p>"Tehdään, niinkuin tahdot", vastasin siihen.</p><p>Hän otti minut syliinsä ja suuteli — — —</p><p class=" stretch-last-line ">"Anna anteeksi minulle, minä olen ollut syypää —</p></div> </div>