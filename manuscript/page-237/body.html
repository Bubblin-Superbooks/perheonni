<div class="leaf flex"><div class="inner justify"><p class="no-indent  ">kevännä koetti yksi satakieli asettua pensaaseen ikkunamme alle. Kun menin ulos, kuulin, kun se lennähti siitä lehtokujaan ja lauloi siellä lirityksensä. Sitten se alkoi odottaa vaiti ollen paikalleen pääsemistä.</p><p>Turhaan koetin rauhoittua. Minäkin odotin ja ikävöin jotakin.</p><p>Sergei tuli lasten luota ja istui sivulleni.</p><p>"Näyttää siltä kuin saisimme sadetta", sanoi hän.</p><p>"Niin näyttää", sanoin, ja olimme sitten kumpikin kauan aikaa vaiti.</p><p class=" stretch-last-line ">Aivan tuuletta vaipuivat pilvet yhä alemmaksi. Luonto tuntui yhä tyynemmältä, tuoksuvammalta ja hiljaisemmalta. Äkkiä tipahti pisara terassille ponnahtaen ikäänkuin taas takasin sen suojusvaatteelta; toinen putosi tielle puutarhaan, sitten useampia yhä rankemmaksi yltyvänä sateena. Satakielet ja sammakot vaikenivat tykkönään. Kuulin vain enää hiljaista veden sohinaa, vaikka se sateen vuoksi tuntui tulevan</p></div> </div>