<div class="leaf flex"><div class="inner justify"><p class="no-indent  ">matkustaa ulkomaille.</p><p>"Ai, jospa te matkustaisitte kanssamme ulkomaille", sanoi Katja; "muutoin me saamme siellä harhailla, kuin suureen metsään eksyneet."</p><p>"Ah, kuinka mielelläni matkustaisinkin kanssanne vaikka maailman ympäri!" vastasi hän puoliksi leikillään, puoliksi tosissaan.</p><p>"Mikäpäs sitten esteenä, matkustetaan vain kerran maailman ympäri", pistin minä väliin.</p><p>Hän nauroi ja pudisti päätään.</p><p>"Mutta äitini? — Ja talouteni?" sanoi hän. "No niin, jätetään nyt se sikseen. Kertokaapas, miten olette tämän ajan viettäneet. Ettehän vain ole uupuneet ikäviinne taas?"</p><p class=" stretch-last-line ">Kun hänelle kerroin, että olen osannut tehdä työtä ilman hänettäkin ja etten ole vähääkään ikävöinyt, — ja Katja vahvisti puheeni, niin hän kiitteli ja hyvitteli minua sanoilla ja silmäyksillä aivan kuin lasta, niinkuin</p></div> </div>