<div class="leaf flex"><div class="inner justify"><p class="no-indent  ">suoraa totuutta pelännyt? Sano nyt suoraan, mitä sinulla on minua vastaan!"</p><p>"Mitähän hän nyt voi sanoa?" ajattelin itsekseni tyytyväisenä ja vakuutettuna, etten ainoassakaan kohdassa ollut rikkonut koko talvena häntä vastaan.</p><p>Asetuin keskelle huonetta, niin että hänen täytyi kulkea kävellessään aivan ohitseni, ja katsoin häneen. "Hän tulee luokseni, syleilee minua ja kaikki on taas ohitse", ajattelin. Ja tunsin surua rinnassani siitä, etten ennen ollut voinut näyttää hänen olevan väärässä.</p><p>Mutta hän jäikin seisomaan toiseen päähän huonetta ja katselemaan sieltä minuun.</p><p>"Etkö sinä vieläkään ymmärrä?" sanoi hän</p><p>"En."</p><p class=" stretch-last-line ">"No, sitten minun pitää sinulle sanoa. Minulle on inhottavaa, ensimäisen kerran inhottavaa, mitä minä nyt tunnen ja mitä tuntematta en voi olla — —." Hän keskeytti puheensa nähtävästi pelästyneenä oman</p></div> </div>