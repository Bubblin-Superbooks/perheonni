<div class="leaf flex"><div class="inner justify"><p>Kevät joutui. Katja ja Sonja tulivat luoksemme maalle kesää viettämään.<br>Talomme Nikolskissa pantiin korjauksen alaiseksi ja me muutimme<br>Pokrovskoviin kaikin.</p><p>Siellä oli vanha koti entisellään, terassi, pöydät, piano valoisassa salissa. Näin siellä entisen kamarini, sen valkoiset varjostimet, ja unelmat, jotka näyttivät ikäänkuin unhottuneen sinne tyttöajoilta.</p><p>Asuin entisessä huoneessani siinä oli nyt kaksi vuodetta. Toinen oli niistä minun entinen vuoteeni, ja siihen minä nyt peittelin ja levolle siunasin punaposkisen Kokoshani. Toisesta pienemmästä pilkisteli taas pikku Vanja kapalostaan.</p><p class=" stretch-last-line ">Siunattuani heidät nukkumaan jäin usein pitkäksi aikaa istumaan tuohon rauhalliseen huoneeseen. Joka nurkasta, joka seinältä ja uutimen poimuistakin virisi vanhoja jo unhotuksiin joutuneita nuoruuden kuvia,</p></div> </div>