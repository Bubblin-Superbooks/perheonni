<div class="leaf flex"><div class="inner justify"><p class="no-indent  ">minulle; jätä muiden tehtäviksi semmoiset puheet! Sellaiset valheelliset väittelyt voisivat turmella meidän onnekasta suhdettamme ja minä toivon, että puhdas suhteemme vielä palajaisi."</p><p>Minua hävetti ja olin vaiti.</p><p>"Palajaako se, Mascha? Mitä sinä luulet?" kysyi hän.</p><p>"Ei se ole vielä koskaan turmeltunutkaan eikä turmellukaan koskaan", sanoin minä ja olin todellakin sillä kerralla siitä täydellisesti vakuutettuna.</p><p>"Suokoon Jumala sen?" vastasi Sergei, "muuten meidän olisi jo aika palata maalle."</p><p class=" stretch-last-line ">Tämä oli ainoa kerta, kun hän puhui minulle tällä tavalla. Aina muulloin näytti minusta, että hänen oli täällä yhtä hyvä olla kuin minunkin, ja minun oli niin iloista ja hauskaa! Jos hän nyt välistä ikävystyisikin, niin olenhan minä taas maalla ollut ikävissäni hänen tähtensä. Koetin tällä lohdutella itseäni ajatuksissani. Jos suhteemme vähän muuttuisikin täällä, niin kyllä taas</p></div> </div>